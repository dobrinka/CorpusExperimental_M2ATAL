  * Gazeta.pl
  * Wyprzedaże
  * Kobieta
  * Poczta
  * Forum
  * Blogi
  * Gazeta Wyborcza
  *     * Pogoda
    * Gry
    * Programy

![](http://bi.gazeta.pl/im/7/7687/m7687267.gif)

**Polecamy:**

  * Wielka Encyklopedia Medyczna

  * Choroby
  * Badania
  * Jedz zdrowo
  * Psychologia
  * Seks
  * Uroda
  * Forum Zdrowie
  * Wideo

Szukaj w serwisie. Ponad 2 800 artykułow o zdrowiu

**Najczęściej szukane:**tarczyca, HEMOROIDY, depresja,DIETA,bol plecow, endometrioza, nadciśnienie, MASTURBACJA

Gazeta.pl &gt; Zdrowie - wszystko o zdrowiu &gt;  Wszystkie

#  Obrzęk Reinkego: zagrożenie rakiem krtani?

  * ![](http://gazeta.hit.gemius.pl/redot.gif?id=nF6a2AyFf_IJ3woQ3DRcKcewPxLw1u7SUeW3YDM9WRb.P7/stparam=plcenwioel)
  * ![](http://gazeta.hit.gemius.pl/redot.gif?id=nF6a2AyFf_IJ3woQ3DRcKcewPxLw1u7SUeW3YDM9WRb.P7/stparam=rginixnsvh)

eska

05.01.2012 , aktualizacja: 05.01.2012 11:23

A A A Drukuj

![W obrębie krtani pojawia się wiele zmian patologicznych. Nie muszą jednak
zaraz oznaczać raka](http://bi.gazeta.pl/im/1/10916/z10916991W,W-obrebie-
krtani-pojawia-sie-wiele-zmian-patologicznych-.jpg) Shutterstock W obrębie
krtani pojawia się wiele zmian patologicznych. Nie muszą jednak zaraz oznaczać
raka

Obrzęk Reinkego (łac. oedema Reinke) to schorzenie krtani; opuchlizna,
zazwyczaj obustronna, która pojawia się pod nabłonkiem pokrywającym fałdy
głosowe (szczelinowata przestrzeń podnabłonkowa, przestrzeń Reinkego). Wymaga
leczenia zabiegowego, przede wszystkim ze względu na możliwe powikłania.

ZOBACZ TAKŻE

  * Adele ma raka krtani? (05-01-12, 13:08)
  * Foniatra (04-01-12, 17:59)
  * Zaczerwienione czy nie? Dlaczego najczęściej boli gardło (07-12-11, 09:00)
  * Angina w środku lata? Jak najbardziej! (04-08-11, 14:30)
  * Laryngolog (05-01-12, 10:03)
  * Tarczyca nami rządzi (26-11-10, 16:40)

Objawy obrzęku Reinkego, zwłaszcza na początku, zwykle są lekceważone. Bywa,
że jedyne sygnały choroby to poranna chrypka, czasem (już przy dużych
obrzękach) uczucie duszności. Tymczasem w Polsce aż 80% nauczycieli uskarża
się z powodu przewlekłej chrypki, a zarazem niewielu spośród nich trafia z tym
problemem do specjalisty.  
  
Każda chrypka, nawet bez innych towarzyszących objawów, utrzymująca się
powyżej 2-3 tygodni, wymaga konsultacji z laryngologiem (kieruje do niego
lekarz pierwszego kontaktu), a jeszcze lepiej z  ** foniatrą** . Może bowiem
oznaczać nie tylko obrzęk Reinkego, ale i raka gardła czy guzki strun
głosowych. Rak gardła nie jest bardzo częstym złośliwym nowotworem, ale
zarazem bezwzględnym zabójcą (wysoka śmiertelność to przede wszystkim skutek
późnego rozpoznania choroby). Guzki strun głosowych (zwane też "guzkami
śpiewaczymi"), chociaż nie są uznawane za stan przedrakowy, wymagają leczenia
(skuteczne jest nie tylko oszczędzanie głosu, ale i np. jonoforeza), gdyż mogą
utrudniać oddychanie.  
  
Zdarza się, że lekarz pierwszego kontaktu z powodu chrypki, zamiast do
laryngologa, kieruje do endokrynologa. To uzasadnione, jeśli podejrzewa
problemy z tarczycą, które mogą objawiać się także w ten sposób.  
  
**Więcej: tarczyca nami rządzi**   
  
**Niech infekcja cię nie zmyli**  
  
Bywa, że chrypka towarzyszy zwykłemu przeziębieniu, zapaleniu gardła. Gdy
infekcja ustępuje, a chrypka pozostaje, często uznajemy, że to taki naturalny
objaw pochorobowy. Z czasem przyzwyczajamy się do "nowego" głosu i uznajemy,
że taka "nasza uroda". Niestety, takie rozumowanie może być bardzo
niebezpieczne. Wszelkie problemy z krtanią i strunami głosowymi leczą się
łatwo. Kluczowy jest jednak moment rozpoznania. Im później, tym, oczywiście,
gorzej.  
  
**Kto szczególnie zagrożony?**  
  
Powstawanie obrzęku Reinkego to najprawdopodobniej efekt podrażnienia lub
przeciążenia strun głosowych. Za drażnienie śluzówki krtani często
odpowiedzialne są przemysłowe toksyny wziewne, ale przede wszystkim palenie
papierosów. Krzywdę zatem robimy sobie sami.  
  
** Zobacz: najmocniejsze kampanie antynikotynowe**   
  
Ogromne znaczenie ma także nadmierny wysiłek głosowy. Ponieważ zasadniczo
gadatliwość to domena kobiet, to panie częściej cierpią z powodu obrzęku
(odwrotnie jest z rakiem gardła: w Polsce średnio na czterech chorych mężczyzn
przypada jedna kobieta). Ważne jest nie tylko to, ile mówimy, ale i jak, stąd
niejednokrotnie u osób z obrzękiem Reinkego i guzkami śpiewaczymi elementem
leczenia jest również ustawianie głosu (nauka takiego artykułowania i
akcentowania, by nie przeciążać strun głosowych).  
  
Zawody zagrożone: nauczyciele, wokaliści, dziennikarze, prawnicy, czyli
wszyscy, którzy służbowo operują głosem.  
  
**Leczenie konieczne?**  
  
Obrzęk Reinkego początkowo powoduje "tylko" chrypkę. Z czasem pojawia się ból
gardła, trudności podczas przełykania (nawet płynów, śliny), a obrzęk utrudnia
oddychanie (w skrajnych przypadkach: grozi to uduszeniem we śnie). Nasilająca
się chrypka może doprowadzić do utraty głosu, co dla osób "pracujących" głosem
jest szczególnie niebezpieczne.  
  
Obrzęk Reinkego raczej nie przekształca się w raka, ale to jeszcze nie
oznacza, że takie zmiany nowotworowe można zostawić same sobie. U kilku
procent chorych ze zmianami łagodnymi stwierdza się dysplazję nabłonka, czyli
stan przedrakowy. To spore ryzyko, stąd wskazanie, by obrzęku pozbyć się jak
najszybciej.  
  
O sposobach leczenia powinien decydować specjalista: laryngolog lub foniatra.
Podstawowa metoda to zabieg mikrochirurgiczny lub laserowy. Czasem trzeba go
przeprowadzić w ratach: najpierw zoperować jedną strunę głosową, a po jej
wygojeniu drugą.  
  
Pomocna bywa też jonoforeza, oszczędzanie głosu. Bywa, że zmiany alergiczne,
ustępujące po usunięciu drażliwego czynnika czy zastosowaniu odpowiednich
leków doustnych, są początkowo mylone z obrzękiem Reinkego. Decyzja o zabiegu
zapada więc dopiero po starannej diagnostyce i obserwacji.  
  

Zobacz więcej na temat:

  * foniatra
  * jonoforeza
  * tarczyca
  * chrypka
  * ból gardła
  * obrzęk Reinkego
  * trudności z przełykaniem

Podziel się

  * Facebook
  * Nasza klasa
  * Wykop
  * Twitter
  * LinkedIn
  * Wyślij e-mailem

  * Fajne to
  * Słabe to
  * Ciekawe to 1
  * Polecam to 1
  * Smutne to

  * Dodaj komentarz
  * Drukuj

**Najczęściej Czytane**24 htydzień

  1. Sześć kolorów: herbata!
  2. Gdzie i jak cię boli brzuch? Na podstawie objawów można postawić wstępną diagnozę
  3. Zabójcy libido
  4. Badanie ogólne moczu
  5. 7 powodów, żeby się kochać

  1. Etapy miłości: od zakochania do rozpadu
  2. Gdzie i jak cię boli brzuch? Na podstawie objawów można postawić wstępną diagnozę
  3. Sześć kolorów: herbata!
  4. Zabójcy libido
  5. Ból żołądka: o czym świadczy?

## Zapytaj eksperta

poprzednie

następne

![](http://bi.gazeta.pl/im/5/8512/z8512705U.jpg)

Ewa Żeromska

### Seksuolog radzi

![](http://bi.gazeta.pl/im/7/9414/z9414957U.jpg)

Emilia Gnybek-Ciosek

### Skuteczne odchudzanie

![](http://bi.gazeta.pl/im/5/9414/z9414885U.jpg)

Agnieszka Iwaszkiewicz

### Życie rodzinne

![](http://bi.gazeta.pl/im/2/7865/z7865322U.jpg)

Katarzyna Albrecht-Stanisławska

### Zdrowie małego dziecka

![](http://bi.gazeta.pl/im/3/9401/z9401873U.jpg)

Michał Lew-Starowicz

### Problemy seksualne

![](http://bi.gazeta.pl/im/6/9415/z9415046U.jpg)

Anna Englisz i Katarzyna Faliszewska

### Zdrowa dieta

![](http://bi.gazeta.pl/im/8/9849/m9849028,NEWSLETTER-BEZ-
RAMKI.jpg534/z6534475U.jpg)

Dowiedz się, jak dbać o siebie i swoich bliskich.

wpisz tutaj swoj e-mailPrzykładowy newsletter

![](http://bi.gazeta.pl/im/9/10401/z10401519U.jpg)

### Gdzie cię boli brzuch i dlaczego?

![](http://bi.gazeta.pl/im/9/8541/z8541479U.jpg)

### Złoż noworoczne postanowienie i schudnij!

Oferta partnera

  * Na skroty:
  * Gazeta.pl
  * Wiadomości
  * Sport.pl
  * Biznes
  * Gazeta Wyborcza
  * Praca
  * Program TV
  * Polecamy:
  * Kobieta
  * Moda
  * Zakupy
  * Horoskopy
  * Kuchnia
  * Zdrowie

  * Newsletter
  * RSS
  * Poczta

  * Copyright (C) Agora SA
  * O nas
  * Staże u nas
  * Reklama
  * Prywatność
  * Wszystkie artykuły
  * Licencje
  * **Poleć stronę**
  * **Zgłoś błąd**

![](http://www.googleadservices.com/pagead/conversion/1039774788/?label=jzgiCP
6Q1AEQxOjm7wM&guid=ON&script=0)

