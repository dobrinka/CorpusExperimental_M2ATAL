KW: nominacje dla dyrektorów kopalń
Kompania Węglowa będzie od stycznia 2012 roku działać w nowej strukturze organizacyjnej. Zlikwidowane zostaną centra wydobywcze. Nominowano nowych dyrektorów kopalń.
Nominacje otrzymali oni 28 grudnia. Wojciech Szymiczek został mianowany dyrektorem kopalni Halemba-Wirek, Piotr Wałach dyrektorem kopalni Bielszowice, Jan Stokłosa dyrektorem Zakładu Górniczego Piekary, Adam Robakowski, dyrektorem kopalni Marcel, Leonard Klabis, dyrektorem Bobrka-Centrum, Jacek Kudela dyrektorem kopalni Piast, Piotr Niełacny dyrektorem Ziemowita, Kazimierz Grzechnik dyrektorem kopalni Brzeszcze, Stanisław Konsek dyrektorem kopalni Jankowice, Bernard Bugla dyrektorem kopalni Bolesław Śmiały, Marek Budziński dyrektorem kopalni Chwałowice, Grzegorz Mendakiewicz dyrektorem kopalni Sośnica-Makoszowy, Janusz Matuszek dyrektorem kopalni Rydułtowy-Anna, Grzegorz Kotlorz, p.o. dyrektora kopalni Pokój, Aleksander Wardas dyrektorem kopalni Knurów-Szczygłowice.
ZOBACZ TAKŻE
Rada nadzorcza Kompanii Węglowej przyjęła 16 grudnia 2011 r. nową strategię spółki do 2015 roku.
Nowa strategia zakłada trzy linie biznesowe - związane z wydobyciem węgla, energetyką i ochroną środowiska. Kompania planuje zwiększyć wydobycie węgla. Odnosi się to również do zatrudnienia. W 2011 roku spółka przyjęła do pracy pięć tysięcy osób. Podobną skalę przyjęć zakłada w następnych latach.
Drugim filarem stanie się energetyka. Kompania z partnerem biznesowym wybuduje elektrownie węglową o najwyższej z obecnie możliwych technicznej sprawności, wynoszącej 46 procent.
Wyodrębniono też w nowej strategii trzeci filar Kompanii Węglowej, związany z ochroną środowiska. Temu celowi służyć będzie większe nić dotychczas zagospodarowanie odpadów poprodukcyjnych i metanu.
W pionie wiceprezesa ds. zarządzania i rozwoju utworzone zostanie Biuro Controllingu Strategicznego, a w nim zespół Organizacji i Standaryzacji Procesów.
Powstaną też zespoły Regulacji Stanu Prawnego Nieruchomości oraz Zarządzania Nieruchomościami i Gospodarki Mieszkaniowej.
Z kolei w pionie wiceprezesa ds. pracy powstanie Zespół Szkolenia i Spraw Socjalnych, Centrum Logistyki Materiałowej i Biuro Inwestycji.
Pion Dyrektora ds. Ekonomiczno-Księgowych obejmował będzie docelowo działy: Wynagrodzeń i Ubezpieczeń Społecznych, Ekonomiki Produkcji, Zamówień i Przetargów, Gospodarki Materiałowej, Magazynów.
W działach już istniejących zatrudnieni będą dotychczasowi pracownicy, w nowopowstałych działach zatrudnieni zostaną głównie pracownicy z centrów wydobywczych, którzy uprzednio byli tam zatrudnieni w podobnych zespołach.
Kompania Węglowa zamierza sukcesywnie zwiększać wydobycie węgla. - W okolicach 2020 roku ma ono wynieść ok. 43 mln ton węgla z obecnych 40 mln ton - mówi dla portalu wnp.pl Marek Uszko, wiceprezes zarządu Kompanii Węglowej.
