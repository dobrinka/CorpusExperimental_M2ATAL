Treść dostępna również w wersji mobilnejna m.interia.pl oraz w aplikacjach na iOS i Android
Poniedziałek, 2 stycznia 2012 (08:20)
Chiny: Śmiertelny przypadek H5N1. Apel o spokój
Władze sanitarne chińskiego miasta Shenzhen zaapelowały w poniedziałek do mieszkańców o zachowanie spokoju, gdy jedna osoba zmarła na skutek ptasiej grypy. Był to pierwszy od 18 miesięcy przypadek tej choroby odnotowany u ludzi.
Centrum kontroli chorób w Shenzhen na południu Chin potwierdziło, że 39-letni kierowca autobusu, który zmarł w sobotę, miał najpewniej bezpośredni kontakt z drobiem. "Wirus był w 90 proc. podobny do wirusów H5N1, które wcześniej wykrywano u kaczek w Chinach" - podało.
- Wirus jeszcze nie może przenosić się między ludźmi - zapewniły władze sanitarne.
Mężczyzna zachorował 21 grudnia. 39-latek miał kontakt ze 120 osobami, które nie wykazują symptomów choroby.
Reklama
Sąsiedni Hongkong podniósł poziom zagrożenia ptasią grypą do trzeciego stopnia w pięciostopniowej skali. Ogłoszono też czasowy zakaz importu drobiu z trzech obszarów, na których może występować wirus.
Dotychczas drogą zarażenia H5N1 był bezpośredni kontakt ludzi z drobiem. Naukowcy obawiają się wybuchu pandemii, jeśli dojdzie do mutacji, która sprawi, że wirus będzie się mógł przenosić z człowieka na człowieka.
Ze względu na największą liczbę drobiu na świecie Chiny są uważane za kraj ryzyka.
Artykuł pochodzi z kategorii:Świat
Zobacz również
Dowódca floty USA na Pacyfiku admirał Samuel Locklear powiedział we wtorek przed komisją Senatu ds. sił zbrojnych, że Korea Płn. stanowi oczywiste i bezpośrednie zagrożenie dla Stanów Zjednoczonych... Czytaj więcej
