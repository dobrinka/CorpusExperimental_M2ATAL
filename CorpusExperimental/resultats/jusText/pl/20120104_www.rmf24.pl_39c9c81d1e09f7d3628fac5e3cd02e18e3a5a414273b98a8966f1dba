Miliardy z Unii na kolej nie przepadną? Decyzja w marcu
Wtorek, 3 stycznia 2012 (15:58)
Komisja Europejska daje sobie czas do końca marca na podjęcie decyzji w sprawie polskiego wniosku o przesunięcie pięciu miliardów złotych z kolei na inwestycje drogowe. Pierwotnie Bruksela zapowiadała, że sprawa rozstrzygnie się do końca 2011 roku. Ale - jak dowiedział się dziennikarz RMF FM Piotr Glinkowski - zleciła kolejny audyt.
Zdjęcie
/RMF FM
Komisja Europejska chce sprawdzić, czy kolej na pewno nie jest w stanie wykorzystać 5 miliardów złotych. Przeprowadzenie audytu zlecono zewnętrznej firmie, która sprawdza między innymi jak zaawansowane są polskie projekty kolejowe i czy uda się je zrealizować i rozliczyć do końca 2015 roku. Ministerstwo Rozwoju Regionalnego jest przekonane, że nie ma takiej możliwości. Piotr Popa rzecznik resortu zapewnił reportera RMF FM, że w związku z nowym terminem wyznaczonym przez Komisję Europejską, nie ma żadnych powodów do obaw i unijne pieniądze na pewno nie przepadną.
Według informacji RMF FM, rząd złagodził swoje stanowisko i nie wyklucza, że przesuwana kwota może być mniejsza. Jednym ze scenariuszy jest przesunięcie nie 5, a 4 mld zł na inwestycje drogowe. Miliard zostałby wydany na rewitalizację infrastruktury kolejowej.
Polski wniosek trafił do Komisji Europejskiej pod koniec czerwca 2011 roku. Zdaniem rządu nie uda nam się wydać 5 mld zł na projekty kolejowe, stąd pomysł, aby pieniądze wydać na drogi. Wniosek jest szeroko krytykowany w Unii Europejskiej między innymi przez Partię Zielonych. Nie dostał też akceptacji europejskiej komisji transportu.
Reklama
Ministerstwo Rozwoju Regionalnego ma jednak plan "B". Jeśli KE odrzuci nasz wniosek w całości, kwota 1,2 mld euro zostanie wydana na rewitalizację zniszczonej infrastruktury kolejowej. PLK zapewniają, że pracują nad odpowiednimi projektami.
Reklama
Wasze komentarze (3)
~GlinkowskiPanie Konradzie pieniędzy na kolej jest zdecydowanie więcej niż 5 mld zł, około pięć razy tyle. Na projekty modernizacyjne wydamy - załóżmy ok. 20 mld, na pozostałe 5mld nie mamy projektów. Nowych nie można zrobic, bo nie zdążylibyśmy z ich realizacją do 2015, a do tego roku pieniądze trzeba rozliczyć. Dlatego rząd chce przesunąć pieniądze z kolei na drogi by 5mld nie przepadło.
Jeśli KE nie zgodzi się na przesunięcie wówczas pieniądze wydamy na kolej, ale nie na modernizację, czy nowe inwestycje a REWITALIZACJĘ istniejącej infrastruktury kolejowej.
Pozdrawiam Bardzo dziękuję, rozjaśniło mi to nieco obraz tej sytuacji, Pozdrawiam
Panie Konradzie pieniędzy na kolej jest zdecydowanie więcej niż 5 mld zł, około pięć razy tyle. Na projekty modernizacyjne wydamy - załóżmy ok. 20 mld, na pozostałe 5mld nie mamy projektów. Nowych nie można zrobic, bo nie zdążylibyśmy z ich realizacją do 2015, a do tego roku pieniądze trzeba rozliczyć. Dlatego rząd chce przesunąć pieniądze z kolei na drogi by 5mld nie przepadło.
Jeśli KE nie zgodzi się na przesunięcie wówczas pieniądze wydamy na kolej, ale nie na modernizację, czy nowe inwestycje a REWITALIZACJĘ istniejącej infrastruktury kolejowej.
Jestem nie do końca ogarnięty z projektami modernizacji polskich kolei, czy mógłby mi ktoś wytłumaczyć dlaczego nie jesteśmy w stanie wydać 5 mld zł (ok1,1 mld Euro - wg mnie góra pieniędzy) skoro za tą kwotę spokojnie (tak przynajmniej sądzę) możnaby za to wymienić w całości tory np na odcinku od Krakowa do Katowic tory, które odpowiadają światowym standardom,
Będę wdzięczny za odpowiedź, miło byłoby gdyby to był p. Piotr Glinkowski, ponieważ zdaje się znać tą sprawę.
Katastrofa smoleńska jako temat dociekań w Rosji nie istnieje. Żaden tytuł prasowy , żaden znany dziennikarz śledczy nie postanowił zweryfikować "rosyjskiej wersji", słowem - chociaż to brutalne stwierdzenie - nikogo tu nie interesuje,...
Rudy i Zośka gejami, Baczyński Żydem, a cała reszta antysemitami…? Modny w świecie nurt uprawiania historii nasyconej ideologią "genderową-mniejszościową" dotarł właśnie do nas. I w polskim wydaniu wywołał we mnie więcej żałosnego...
Dlaczego nasi politycy są tak zdziwieni ofertą budowy drugiej nitki Gazociągu Jamalskiego? Po pierwsze prezes Gazpromu chyba nie zmyślał, kiedy mówił, że rozmowy już trwają. Po drugie już pod koniec zeszłego roku jeden z szefów naszej, państwowej...
Jeśli coś naprawdę nam się w Polsce w ciągu ostatnich 24 lat udało, to podział. Nawet kilka podziałów. Podzieliliśmy się dokumentnie. Nie chodzi mi przy tym tylko o wyraźny podział na biednych i bogatych, czy równych i równiejszych, chodzi mi o...
Ciała trzech noworodków odnaleźli policjanci w zamrażalniku w domu małżeństwa z Lubawy w Warmińsko-Mazurskiem. Funkcjonariusze dostali informację, że kobieta mogła zajmować się sprzedażą dzieci. Makabrycznego odkrycia dokonali podczas przeszukania domu.
Lubuscy policjanci wspólnie z funkcjonariuszami z Niemiec ścigają kierowcę samochodu na łotewskich numerach, który nie zatrzymał się do kontroli u naszych zachodnich sąsiadów. Informację o tym zdarzeniu dostaliśmy na Gorącą Linię RMF FM.
Reklama
Grupa RMF Sp. z o.o. sp. k. informuje, że na swoich stronach www stosuje pliki cookies (tzw. ciasteczka). Kliknij polityka cookies, aby dowiedzieć się więcej, w tym jak zarządzać plikami cookies za pośrednictwem swojej przeglądarki internetowej. Korzystając ze strony wyrażasz zgodę na używanie cookie, zgodnie z aktualnymi ustawieniami przeglądarki.
