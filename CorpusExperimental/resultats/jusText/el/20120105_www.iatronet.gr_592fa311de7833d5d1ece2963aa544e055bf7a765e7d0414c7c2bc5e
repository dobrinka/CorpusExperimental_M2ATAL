H sanofi- aventis μετονομάζεται σε Sanofi
Η sanofi-aventis Ελλάδας, ανακοινώνει την αλλαγή της εταιρικής της ταυτότητας, η οποία ισχύει από 1ης Ιανουαρίου 2012, σε συνέχεια της απόφασης της αλλαγής της ταυτότητας του Ομίλου. Η ελληνική θυγατρική θα καλείται πλέον Sanofi Ελλάδας.
Η επωνυμία Sanofi συμβάλλει περαιτέρω στην ενίσχυση της παγκόσμιας αναγνωρισιμότητας της εταιρείας και της εικόνας της με ένα σαφές εμπορικό σήμα.
Μέσα από το νέο λογότυπο αναδεικνύεται το όραμα της Sanofi, όπου ο ασθενής βρίσκεται στο επίκεντρο των δραστηριοτήτων των εργαζομένων της, προσφέροντας ελπίδα και υγεία σε περίπου 7 δισ. ανθρώπους παγκοσμίως.
Παράλληλα, το νέο εμπορικό σήμα θέλει να τονίσει την καινοτομία, την προσαρμοστικότητα και την ανάπτυξη της Sanofi στα νέα δεδομένα, θέτοντας πάντα τον ασθενή σε προτεραιότητα και καταδεικνύοντας την ποικιλομορφία των εργαζομένων της εταιρείας, την κουλτούρα της και την τεχνογνωσία της.
Σχετικά με τη Sanofi
Η Sanofi, ένας διαφοροποιημένος ηγέτης στον τομέα της υγείας παγκοσμίως, ανακαλύπτει, αναπτύσσει και παρέχει θεραπευτικές λύσεις εστιασμένες στις ανάγκες των ασθενών. Η Sanofi διαθέτει ισχυρή παρουσία στον τομέα υγείας μέσα από επτά πλατφόρμες ανάπτυξης: Ολοκληρωμένες Λύσεις για το Διαβήτη, Εμβόλια για ανθρώπινη χρήση, Καινοτόμα Φάρμακα, Σπάνια Νοσήματα, Καταναλωτικά Προϊόντα Υγείας, Αναδυόμενες Αγορές και Κτηνιατρικός Τομέας. Η Sanofi είναι εισηγμένη στα Χρηματιστήρια του Παρισιού (EURONEXT:SAN) και της Νέας Υόρκης (NYSE:SNY).
Ο ΕΦΕΤ και συγκεκριμένα οι Περιφερειακές Διευθύνσεις Αττικής και Κεντρικής Μακεδονίας, στο πλαίσιο διερεύνησης καταγγελίας, διαπίστωσε τη διακίνηση προϊόντος 'Mermelada', στο οποίο διαπιστώθηκε η ανάπτυξη εκτεταμένης ευρωτίασης (μούχλα).
Συνεχίζονται, χωρίς όμως αποτέλεσμα οι συναντήσεις των εργαζομένων στο νοσοκομείο Ερρίκος Ντυνάν με τη διοίκηση του νοσοκομείου, καθώς δεν διαφαίνεται λύση στην καταβολή των δεδουλευμένων τους ή στην επάνοδο των συμβάσεων των ασφαλιστικών Ταμείων που συγχωνεύθηκαν στον ΕΟΠΥΥ.
